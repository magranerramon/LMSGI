# Sistemes d'emmagatzemament d'Informació

Una base de dades XML constitueix un sistema de software per a la persistència a dades emmagatzemades en format XML. Aquestes dades poden ser consultades, exportades i serialitzades. Les bases de dades XML estan generalment associades amb les bases de dades documentals.

Existeixen dos grans families de bases de dades XML:

- **XML *enabled* o habilitades**: Són bases de dades que poden emmagatzemar XML en estructures de bases de dades tradicionals (relacionals), acceptant XML com a entrada i formatant en XML l'eixida, o fins i tot, suportant tipus XML natius en la mateixa base de dades.
- **XML natiu (NXD)**: el model intern d'aquestes bases de dades utilitza documents XML com a unitat fonamental d'emmagatzenant, amb la qual cosa no han d'emmagatzemar-se de manera obligada en format de text.


## Bases de Dades XML *habilitades* o *enabled*

Les bases de dades XML *habilitades* o *enabled* són bases de dades relacionals que converteix els documents XML en un esquema relacional i, a partir d'ací, volquen les dades en l'esquema.

Aquestes bases de dades permeten XML com a entrada d'informació i poden generar XML com a eixida, sense necessitat d'utilitzar cap *middleware*. 
Entre els problemes que presenten les bases de dades XML *enabled* trobem:

- No poden restaurar-se el document original.
- Diferent filosofia, XML és jeràrquic, mentre que les bases de dades XML *enabled* són relacionals.

!!! note "Com es guarda la informació XML?"

    
    1. En un camp CLOB (*Character Large Object*)
   
    2. En funció d'un esquema descomposem el XML en varies taules

    3. De forma nativa com a tipus XML tal i com defineix la ISO

## Bases de dades XML natives

El seu model intern es basa en XML i la seua unitat d'emmagatzemament és per tant el document XML. Són les que millors prestacions ofereixen amb aquest tipus de documents. A diferència de les bases de dades XML *enabled*, poden recuperar el document original, ja que queda emmagatzemat sense alterar-lo.

Quan els documents són grans o complexos, les bases de dades XML enabled solen generar problemes i la millor opció és realitzar una bases de dades nativa.
A més, aquestes bases de dades utilitzen el model jeràrquic del document XML mitjançant nodes i cada node tindrà els seus comentaris, atributs, instruccions, etc. Aquestos entorns XML ja no s'utilitzen llenguatges SQL, si no altres adaptats al model com ara XQuery i XPath.

Algunes bases de dades natives en XML són:

- MarkLogic (Llicència propietària)
- BaseX (Llicència BSD)
- eXist-db (Llicència LGPL)
- Sedna (Llicència Apache)

Les bases de dades natives defineixen un model lògic per al document XML. Aquest model deu incloure atributs com PCDATA, i documents en ordre. Exemples d'aquest model són XPath, XML Infoset i models que impliquen DOM i SAX 1.0.



